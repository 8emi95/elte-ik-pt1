"Négy különböző nemzetiség képviselője volt az asztalnál: egy amerikai gyalogos, egy francia őrvezető, egy angol géppuskás és egy orosz hússaláta. A gyalogos, az őrvezető és a géppuskás a padon foglaltak helyet, a hússaláta az asztalon, egy tálban."
Rejtő Jenő - A három testőr Afrikában - részlet

Egy asztalnál katonák ülnek. "Itt a hússaláta, hol a hússaláta" nevű játékot játszanak. Egyiküknél van egy hússaláta, amelyet a két keze között forgat. Egy véletlenszerűen kijelölt másik katonának tippelnie kell, hogy melyik kezében van. Ha eltalálja, akkor hozzá kerül a hússaláta.
Igaz-e, hogy az n. kör végére már mindenkinél volt a hússaláta?

Bemenetként adott egy fájl, aminek első sora egy pozitív egész szám, az n értéke, utána pedig annyi sor van, ahány katona, mindegyikhez tartozik egy nemzetiség (egy nemzetiség többször is előfordulhat) és utána vagy van egy * karakter, vagy nincs. Ha van, akkor kezdetben nála van a hússaláta. Pontosan egy * van a fájlban.

pl.:
5
RUS
ENG
ENG*
FRA

Azaz, 5 kör van. Egy orosz, két angol (egyiknél a saláta) és egy francia katona van jelen.

Nemzeti sajátosságok (melyik kezébe rejti el; melyikre tippel):

RUS - orosz
- Mindig a bal kezébe rejti el
- Kémkedik az amerikai ellen, így az bárhova is rejti, meg fogja találni; különben mindig a balra tippel

USA - amerikai
- 25% eséllyel képes úgy eldugni, hogy ne találja meg senki, kivéve az orosz; amúgy 50-50% eséllyel rakja a bal v. jobb kezébe
- 50-50%-kal a bal v. jobb kézre tippel

ENG - angol
- 50-50%
- Ha ellenfele francia, akkor a bal kézre fog tippelni, különben 50-50%

FRA - francia
- Először véletlenszerűen rejti el, utána pedig mindig ellenkezőleg, mint ahogy legutóbb tette
- A franciák összedolgoznak, szóval ha ellenfele francia, akkor biztos eltalálja. Az angol pedig átveri, azaz, ha az ellenfele angol, akkor biztos nem találja el. Különben 50-50%
